# Softala

 [In english](./README_en.MD)

Tämä Git-repositorio sisältää Softala -kurssin dokumentaation ja tiedostot. Kurssin opettajina toimivat Teemu Havulinna, Jukka Juslin, Juhani Välimäki ja Juha Hinkula (etunimi.sukunimi@haaga-helia.fi).

## Kurssin aloitus

Kurssi aloitetaan yhteisellä tilaisuudella, jossa esitellään kurssin toimeksiantajat ja heidän projektit. Jokainen opiskelija vastaa esitietokyselyyn ennen yhteistä tilaisuutta. Opiskelijat jaetaan ryhmiin projektien esittelyn jälkeen. Ryhmät sopivat tämän jälkeen yhteisistä käytännöistä yhdessä toimeksiantajan kanssa.

## Kursssin sisältö

Opintojaksolla opiskelijat toteuttavat ohjelmiston oikeaan tarpeeseen. Opiskelijat:

1. Organisoivat oman ryhmänsä toiminnan yhdessä asiakkaan kanssa.
2. Tutustuvat tarpeeseen, joka voidaan ratkaista ohjelmistolla.
3. Perehtyvät teknologioihin, joita omassa projektissa tarvitaan.
4. Määrittelevät, suunnittelevat ja toteuttavat ratkaisun tuotantoiteraatio kerrallaan.
5. Toteuttavat ja esittelevät tuotantokelpoisia ratkaisuversioita.
6. Toimittavat ratkaisunsa toimeksiantajalle.

Kurssin suoritettuaan opiskelija ymmärtää ongelman ratkaisemiseen tarvittavia ohjelmistokehittäjän taitoja. Hän kykenee ymmärtämään ja kuvaamaan tarpeita ja ehdottamaan niihin soveltuvia ohjelmistoratkaisuja. Hän osaa itsenäisesti lisätä osaamistaan aiemmin tuntemattomista teknologioista. Hän oppii arvioimaan ja valitsemaan avoimen maailman ongelmanratkaisuun soveltuvia teknologioita ja menetelmiä. Hän osaa ottaa vastuun jostakin toteutettavan ratkaisun osa-alueesta. Hän osaa jakaa hankkimaansa osaamista muille tiiminsä jäsenille. Opiskelija osaa tiimin jäsenenä toteuttaa tuotantokelpoisen ohjelmistoratkaisun ongelmaan.

Kurssin laajuus on 15 opintopistettä joka vastaa 270 tunnin työmäärää. Viikoittainen työmäärä on noin 18 tuntia ja edellyttää merkittävässä määrin työskentelyä myös yhteisten tapaamisten ulkopuolella.


## Arviointiperusteet

Kurssiarviointi on henkilökohtainen ja se perustuu seuraaviin osakokonaisuuksiin:
1. Opettajan arviointi
2. Vertais- ja itsearviointi
3. Toimeksiantajan arviointi
4. Tuotteen loppudemo


## Aiemmin hankitun osaamisen tunnistaminen (AHOT)

Jos olet hankkinut tämän opintojakson mukaisen osaamisen työsi kautta, voit osoittaa osaamisesi tavanomaisen osallistumisen sijasta AHOT-menettelyllä. Osaamisen tunnistamiseksi ilmoittaudu tälle kurssille normaalisti, ja ole yhteydessä kurssin opettajiin AHOT-järjestelyjen osalta viimeistään kurssin ensimmäisen viikon aikana. Kurssin AHOT-menettelyyn vaaditaan vähintään 6kk työkokemusta sovelluskehityksestä moderneilla menetelmillä. Opiskelijan pitää toimittaa todistus työkokemuskesta AHOT-menettelystä vastaavalle opettajalle.
